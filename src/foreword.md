# คำนำ

อาจไม่ชัดเจนในทันที แต่ภาษาการเขียนโปรแกรม Rust โดยพื้นฐานแล้วเป็นเรื่องของการ *เสริมพลัง*
ไม่สำคัญว่าตอนนี้คุณจะเขียนโค้ดประเภทใด Rust จะช่วยให้คุณไปได้ไกลขึ้น
และสามารถเขียนโปรแกรมได้อย่างมั่นใจ
ในขอบเขตที่หลากหลายมากกว่าที่คุณเคยทำมาก่อน

ตัวอย่างเช่น งาน “ระดับระบบ” ที่จัดการกับรายละเอียดระดับล่าง ของการจัดการหน่วยความจำ การแทนค่าข้อมูล และการทำงานพร้อมกัน โดยทั่วไปแล้วการเขียนโปรแกรมด้านนี้ถูกมองว่าเป็นเรื่องลึกลับ
เข้าถึงได้เพียงคนเฉพาะกลุ่มเท่านั้น ซึ้งต้องใช้เวลาหลายปีในการเรียนรู้เพื่อหลีกเลี่ยงข้อผิดพลาดที่ยุ่งยาก
และแม้แต่ผู้เชี่ยวชาญเองก็ยังคงต้องระมัดระวังการเขียนโค้ด เพื่อไม่ให้โค้ดของพวกเขามีช่องโหว่ ขัดข้อง หรือเสียหาย

Rust ทำลายกำแพงเหล่านี้ลงโดยกำจัดข้อผิดพลาดเก่า ๆ และจัดเตรียมเครื่องมือที่เป็นมิตรและสวยงาม
เพื่อช่วยเหลือคุณไปตลอดทาง โปรแกรมเมอร์ที่ต้องการ “ก้าวลง”
ไปสู่การควมคุมระดับล่างก็สามารถทำได้ด้วย Rust โดยไม่ต้องรับความเสี่ยงด้านการทำงานขัดข้อง
หรือช่องโหว่ด้านความปลอดภัย
และไม่ต้องเรียนรู้รายละเอียดปลีกย่อยของ toolchain ที่ไม่แน่นอน
มากไปกว่านั้น Rust ได้รับการออกแบบเพื่อนำทางไปสู่โค้ดที่เชื่อถือได้
ซึ่งมีประสิทธิภาพในแง่ความเร็ว และการใช้หน่วยความจำ

โปรแกรมเมอร์ที่ทำงานกับโค้ดระดับล่างอยู่แล้ว สามารถใช้ Rust เพื่อยกระดับความทะเยอทะยานของตนเอง
ตัวอย่างเช่น การทำงานแบบขนาน (parallelism) ใน Rust ค่อนข้างมีความเสี่ยงต่ำ
คอมไพเลอร์จะตรวจพบข้อผิดพลาดแบบคลาสสิกให้กับคุณ 
จากนั้นคุณสามารถเพิ่มประสิทธิภาพให้โค้ดของคุณด้วยความมั่นใจ ว่าคุณจะไม่ทำให้เกิดข้อขัดข้อง
หรือช่องโหว่โดยไม่ตั้งใจ

แต่ Rust ไม่ได้จำกัดอยู่แค่การเขียนโปรแกรมระดับล่างเท่านั้น Rust มีศักยภาพมากพอที่จะสร้าง
แอพพลิเคชั่น CLI, เว็บเซิร์ฟเวอร์ และโค้ดประเภทอื่นอีกมากมายที่เขียนได้ค่อนข้างน่าพอใจ
คุณจะพบตัวอย่างง่าย ๆ ของทั้งสองอย่างในหนังสือเล่มนี้
การทำงานกับ Rust ช่วยให้คุณเรียนรู้ทักษะที่สามารถถ่ายโอนจากขอบเขตหนึ่ง ไปยังอีกขอบเขตหนึ่ง
คุณสามารถเรียนภาษา Rust โดย การเขียนเว็บแอพพลิเคชั่น จากนั้นนำทักษะเดียวกันนี้ไปใช้กับ Raspberry Pi

หนังสือเล่มนี้รวบรวมศักยภาพของ Rust ไว้อย่างครบถ้วน เพื่อเพิ่มศักยภาพให้กับผู้ใช้
หนังสือเล่มนี้มีเนื้อหาที่เป็นมิตร และเข้าถึงได้ โดยมีจุดประสงค์เพื่อช่วยให้คุณยกระดับไม่เพียงแต่ความรู้เกี่ยวกับ Rust 
แต่ยังรวมถึงความสามารถและความมั่นใจในฐานะโปรแกรมเมอร์โดยทั่วไป
เตรียมตัวให้พร้อมที่จะดำดิ่งและเรียนรู้ - และยินดีต้องรับสู่ชุมชน Rust

— Nicholas Matsakis and Aaron Turon
